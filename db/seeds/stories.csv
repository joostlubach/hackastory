Populair,Who,What,Where,Why,Picture,Date,Title,Story
FALSE,108 strijders van Boko Haram,Zijn omgekomen,"In Bosso, een plaats in Niger vlakbij de grens met Nigeria",Ze vielen de plaats binnen en het leger vocht terug,http://www.nos.nl/data/image/2015/02/06/130075/864x486.jpg,6-2-2015,Boko Haram slaat toe in Niger,"<p>Strijders van de Nigeriaanse terreurorganisatie Boko Haram hebben vandaag een grensplaats in buurland Niger aangevallen. Het is de tweede aanval van de militanten op een buurland in een week. Woensdag doodden ze tientallen mensen in het noorden van Kameroen. </p><p>De militanten moesten de strijd staken toen troepen van Niger met luchtsteun van Tsjadische gevechtsvliegtuigen hen terugdreven. Het leger van Niger zegt 109 strijders van Boko Haram te hebben gedood.</p><p>Zeker vier soldaten zouden zijn omgekomen bij de strijd met de rebellen uit Nigeria.</p><p>De aanval vond plaats in de grensplaats Bosso, in de regio Diffa. Tsjaad stuurde daar honderden manschappen naartoe om Niger te helpen Boko Haram buiten de deur te houden.</p>"
FALSE,Biologische kippen,Mogen zondag voor het eerst in drie maanden weer naar buiten,In heel Nederland,De ophokplicht voor pluimvee opgeheven,http://www.nos.nl/data/image/2014/11/26/28772/864x486.jpg,6-2-2015,Ophokplicht voor pluimvee zondag opgeheven,"<p>Biologische kippen en kippen van vrije-uitloopbedrijven mogen zondag voor het eerst in drie maanden weer naar buiten. De ophokplicht voor pluimvee wordt die dag opgeheven.</p><p>Pluimveehouders moesten vanaf november vorig jaar hun kippen binnenhouden om besmetting met vogelgriep te voorkomen. Op grond van Europese regels mochten ze de afgelopen 12 weken, hoewel de kippen binnen zaten, de eieren toch op de markt brengen als vrije uitloopeieren.</p><p>Die regeling is nu beëindigd. Als de ophokplicht was verlengd, was dat een grote financiële strop geweest voor de pluimveehouders. De vrije-uitloopeieren, een kwart van alle verkochte eieren, zouden dan uit de schappen in de winkels verdwijnen.</p><p>Staatssecretaris Dijksma besloot de ophokplicht op te heffen omdat er sinds 30 november geen nieuwe besmettingen met vogelgriep meer zijn geweest in Nederland. Wel roept Dijksma de pluimveehouders op alert te blijven. Ze moeten ieder signaal dat kan wijzen op vogelgriep serieus nemen en melden bij de Nederlandse Voedsel- en Warenautoriteit.</p>"
FALSE,Paus Franciscus,Zegt dat een goede vader zijn kinderen soms slaat,In het Vaticaan,"Het kan een kind helpen om volwassen te woorden, volgens hem",http://www.nos.nl/data/image/2015/02/06/130101/864x486.jpg,6-2-2015,Paus: kinderen slaan is goed,"<p>""Een goede vader corrigeert zijn kinderen soms stevig, zonder te vernederen. En een vader moet zijn kind niet in het gezicht slaan."" De kerkvorst zei dit tijdens een audiëntie in het Vaticaan die was gewijd aan de rol van de vader in het gezin. De paus noemde het zelfs “prachtig”.</p><p>Een woordvoerder van het Vaticaan legde na afloop uit dat de paus hiermee kindermishandeling niet goedkeurt, maar dat een corrigerende tik een kind soms kan helpen om volwassen te worden.</p><p>Het standpunt van de rooms-katholieke kerk over straffen werd vorig jaar nog scherp bekritiseerd door de VN. Een mensenrechtencommissie veroordeelde het Vaticaan voor het niet naleven van de rechten van het kind.  De kerk zou het slaan van kinderen binnen het gezin en op katholieke scholen moeten verbieden. Het Vaticaan was het niet eens met de kritiek van de VN.</p>"
FALSE,De winkels van V&D,Gaan maandag gewoon open,In de Nederlandse steden,Er wordt nog steeds geprobeerd om een faillissement te voorkomen,http://nos.nl/data/image/2015/01/31/128250/1200x675.jpg,6-2-2015,V&D: winkels maandag gewoon open,"<p>De winkels van V&D gaan maandag gewoon open, zo laat een woordvoerder van het warenhuis weten. Het bedrijf reageert hiermee op berichten dat V&D maandag failliet gaat, tenzij er 40 miljoen aan kostenbesparingen worden doorgevoerd.</p><p>Investeerder Sun Capital, eigenaar van V&D, liet eerder weten 40 miljoen euro in het bedrijf te willen steken als er ook 40 miljoen euro wordt bezuinigd op huurkosten en personeel. De advocaat van V&D zou hebben gezegd dat dit voor maandag moet gebeuren, anders gaat het bedrijf failliet.</p><P>V&D zegt geen informatie te willen delen over die gesprekken: ""Maar de winkels zijn aanstaande maandag gewoon open."" De advocaat van V&D Willem-Jan van Andel bevestigt dat de winkels hoe dan ook open blijven: ""wat er ook gebeurt komende week.""</p><p>De partijen zijn momenteel druk in overleg over een plan dat het bedrijf overeind moet houden. ""Er wordt gepraat over een oplossing tussen de grote verhuurder IEF Capital en V&D,"" zegt één van de verhuurders.</p><p>Jos van de Mortel bezit drie panden van V&D. Sceptisch is hij nog wel. ""De plannen moeten wel iets rigoureuzer zijn dan pappen en nathouden."" De houding van Sun Capital is tot dusver niet erg vertrouwenwekkend.""</p>"
FALSE,Opticiens Pearle en Eye Wish,Gaan naar de beurs,In Amsterdam,Om meer naamsbekendheid te krijgen voor het moederbedrijf GrandVision,http://www.nos.nl/data/image/2015/02/06/129905/864x486.jpg,6-2-2015,Brillenbedrijf Pearle en Eye Wish naar de beurs,"<p>Investeringsmaatschappij HAL brengt vandaag optiekketen GrandVision naar de Amsterdamse beurs. De waarde van het moederbedrijf van Pearle en Eyewish Opticiens is zo'n 5 miljard euro.</p><p>HAL heeft de afgelopen jaren wereldwijd 33 optiekketens opgekocht (in totaal 5600 winkels) en samengevoegd in GrandVision. Het bedrijf haalt het overgrote deel van de 2,7 miljard euro jaaromzet uit Europa. De meeste groei moet in de toekomst komen uit opkomende markten in bijvoorbeeld Latijns-Amerika en Azië.</p><p>HAL brengt GrandVision naar de beurs zodat het bedrijf meer naamsbekendheid krijgt. Daarnaast kan het makkelijker kapitaal aantrekken om verder te groeien.</p><h2>Grotere vraag door vergrijzing</h2><p>Analist Joost van Beek van Theodoor Gilissen Bankiers is positief over het aandeel. ""De vraag naar brillen neemt wereldwijd toe, vooral door vergrijzing.""</p><p>HAL houdt zelf zo'n 75 tot 80 procent van de aandelen in het bedrijf. De overige aandelen worden verhandeld via de Amsterdamse beurs.</p><h2>Veel belangstelling</h2><p>De belangstelling voor de beursgang is groot. Het merendeel van de beschikbare aandelen wordt verkocht aan institutionele beleggers. 10 procent is gereserveerd voor particuliere beleggers.</p><p>HAL is een investeringsmaatschappij die voortkomt uit de Holland Amerika Lijn. Met de opbrengst van de verkoop van de schepen ging HAL investeren in andere bedrijven. Grootste aandeelhouder is de familie Van der Vorm.</p><p>Het is de tweede beursgang deze week voor Euronext Amsterdam. Woensdag kreeg drankbedrijf Bols al een notering.</p>"
TRUE,Jonge vrouwen,Zijn oververtegenwoordigd ten opzichte van jongen mannen,In Utrecht,Ze blijven hangen in de stad waar ze hebben gestudeerd,http://www.nos.nl/data/image/2015/02/06/130040/864x486.jpg,6-2-2015,Meer jonge vrouwen naar de grote stad,<p>Er wonen steeds meer jonge vrouwen in de vier grote steden. Dat komt omdat ze steeds vaker naar de stad trekken voor studie of werk. Na hun studie blijven de vrouwen ook vaker hangen in de stad waar ze een opleiding hebben gevolgd.</p> <p>Volgens cijfers van het Centraal Bureau voor de Statistiek is vooral Utrecht populair onder vrouwen. Daar wonen 138 vrouwen in de leeftijd van 20 tot 25 jaar op elke honderd mannen.</p><p>In Nederland worden meer jongens dan meisjes geboren. Tegenover elke honderd meisjes worden er 105 jongens geboren.</p>
TRUE,De jihadist die woensdag een zelfmoordaanslag heeft gepleegd in Irak,Was spreker tijdens de ISIS-demonstratie in juli,In de Haagsche Schilderswijk,Hij was prominent lid van de succesvolste activistische jihadistische bewegingen in Nederland,http://www.nos.nl/data/image/2015/02/05/129550/864x486.jpg,5-2-2015,Zelfmoordterrorist Fallujah was spreker op demo Schilderswijk,"<p>De Nederlandse jihadist die gisteren een zelfmoordaanslag heeft gepleegd in Fallujah is Lotfi S., alias Abu Hanief. Dat bevestigen bronnen aan de NOS en RTVNH. Hij was een van de twee sprekers tijdens de ISIS-demonstratie in de Schilderswijk in Den Haag in juli die veel ophef veroorzaakte.</p><p>Daarbij werden antisemitische leuzen geroepen. Ook zwaaiden de demonstranten met zwarte jihadvlaggen. Burgemeester Van Aartsen kreeg veel kritiek omdat de politie niet ingreep.</p><h2>Straat Dawah</h2><p>S. was prominent lid van de met elkaar vervlochten groepen Straat Dawah en Behind Bars, volgens de inlichtingendienst AIVD een van de succesvolste activistische jihadistische bewegingen in Nederland. Hij deed aan verschillende acties en demonstraties mee.</p><p>Opvallend was de demonstratie in september 2012 op het Museumplein in Amsterdam tegen de film Innocence of Muslims. Tientallen radicale moslims scandeerden de naam van Osama bin Laden en zwaaiden met de ook door ISIS veelvuldig gebruikte zwarte vlaggen. Voor het eerst werd zichtbaar dat de jihadistische beweging in Nederland een groei doormaakte.</p><h2>Amsterdam</h2><p>De 32-jarige S. was afkomstig uit Amsterdam. Na de demonstratie in de Schilderswijk is hij samen met Hagenaar Azzedine C., alias Abu Moussa, door de politie aangehouden. Na een kort verhoor werd hij weer vrijgelaten. Het OM verdacht de twee van het aanzetten tot geweld tegen een bevolkingsgroep en groepsbelediging.</p><p>S. is voor zover bekend de vierde Nederlandse jihadist die in Syrië of Irak een zelfmoordaanslag heeft uitgevoerd.</p>"
TRUE,De ANWB,Adviseert automobilsten niet de weg op te gaan,In Noord-Nederland,Het is extreem glad door ijzel,http://nos.nl/data/image/2015/02/07/130164/xxl.jpg,7-2-2015,Veel ongelukken Noord-Nederland door ijzel,"<p>In Noord-Nederland zijn vanmorgen door gladheid enkele tientallen ongelukken gebeurd. Op meerdere plekken zijn voertuigen van de weg geraakt.</p><p>Het KNMI waarschuwt met code oranje voor de provincies Groningen, Friesland, Drenthe, Noord-Holland, Overijssel en Flevoland. Rijkswaterstaat adviseert automobilisten om daar niet de weg op te gaan.</p><p>Op de A7 botsten bij Leek vier auto's op elkaar. Daarbij zijn drie gewonden gevallen van wie er twee slecht aan toe zijn. De snelweg is tussen Leek en Groningen in twee richtingen afgesloten.</p><p>Een van de gewonden hier was een automobilist die was uitgestapt na een ongeluk. De politie waarschuwt via Twitter dat dat erg gevaarlijk is en adviseert iedereen in de auto te blijven zitten.</p><h2>Geslipte vrachtwagen</h2><p>Ook tussen Bolsward en Witmarsum is de A7 afgesloten. Daar is een aantal auto's van de weg geraakt. Een geslipte vrachtwagen staat dwars over de weg.</p><p>Verder zijn er ongelukken gebeurd op de A31 tussen Drachten en Leeuwarden, de A32 tussen Heerenveen en Drachten en op de A28 tussen Groningen en Assen. Ook daar vielen volgens de politie gewonden.</p><p>In weerwil van alle waarschuwingen is het ""behoorlijk druk"" op de A28, tussen Assen en Groningen, meldt verslaggever Rienk Kamer.</p><h2>Waarschuwing</h2><p>In het hele land, met uitzondering van de drie zuidelijke provincies, moet het verkeer rekening houden met gladheid. Doordat er motregen valt op een koude ondergrond, kan het door ijzel verraderlijk glad zijn.</p><p>Het KNMI waarschuwt voor gevaarlijk weer. In de loop van de ochtend neemt de kans op gladheid af.</p>"
TRUE,Een van de verdachten in een loverboy-zaak,Heeft zelfmoord gepleegd,In Valkenburg,Omdat hij niet meer opgewassen was tegen de stress door de affaire,http://www.nos.nl/data/image/2015/02/05/129548/864x486.jpg,5-2-2015,Verdachte loverboyzaak pleegt zelfmoord,"<p>Een van de verdachten in de loverboy-zaak in Valkenburg heeft zelfmoord gepleegd. Het gaat om de man die als eerste werd opgepakt, melden Limburgse media. Hij werd in oktober vorig jaar op heterdaad betrapt in een hotel in Valkenburg met het 16-jarig meisje om wie de zaak draait en haar pooier.</p><p>Het Openbaar Ministerie heeft bevestigd dat een van de verdachten zichzelf van het leven heeft beroofd. De man heeft dat gedaan omdat hij niet meer opgewassen was tegen de stress door de affaire, melden regionale Limburgse media. Het OM kan dat niet bevestigen.</p><h2>Jarenlange gevangenisstraf</h2><p>Het meisje is mogelijk misbruikt door tachtig mannen. In de prullenbak in de hotelkamer van het hotel vond de politie tientallen condooms. Het DNA-materiaal wordt gebruikt om verdachten te identificeren.</p><p>Toen de zaak in de openbaarheid kwam liet het OM weten aanhoudingen van verdachten zonder discretie af te handelen. ""Menig huwelijkspartner zal verrast worden door de politie aan de deur"", zei de woordvoerster van het OM.</p><p>Mannen die hebben betaald voor seks met de minderjarige kunnen tot vier jaar cel krijgen. De 21-jarige pooier kan 12 jaar gevangenisstraf krijgen.</p>"
TRUE,Het propellervliegtuig van TransAsia dat dinsdag neerstortte,Had ook problemen met de tweede motor,In de Taiwanese hoofdstad Taipei ,De oorzaak wordt nog onderzocht,http://www.nos.nl/data/image/2015/02/06/129942/864x486.jpg,6-2-2015,Ook tweede motor TransAsia viel uit,<p>Het propellervliegtuig van TransAsia dat eergisteren neerstortte in de Taiwanese hoofdstad Taipei had problemen met beide motoren. Uit de informatie in de zwarte dozen blijkt dat een halve minuut na het opstijgen een van de twee motoren problemen gaf. Kort daarna verminderden de piloten het vermogen van de tweede motor en viel ook die stil.</p><p>Ongeveer een minuut later stortte het toestel neer in een rivier. Vijftien van de 58 passagiers overleefden het ongeluk. Tot nu toe zijn 35 lichamen geborgen.</p><p>Het wordt nog onderzocht waarom de piloten het vermogen van de tweede motor terugbrachten. Volgens luchtvaart-expert Benno Baksteen probeerden de piloten mogelijk op die manier het toestel weer onder controle te krijgen. Maar het kan ook zijn dat ze per ongeluk de verkeerde motor uitschakelden.</p><h2>Knuppel nog in de hand</h2><p>In Taiwan wordt de piloot van het TransAsia toestel geprezen. Tijdens het neerstorten wist hij met zijn vliegtuig ternauwernood een flat te ontwijken en slaagde hij erin het toestel in het water te laten storten.</p><p>De piloot en co-piloot zijn in de cockpit dood aangetroffen. De piloot had volgens de autoriteiten de stuurknuppel nog in zijn hand.</p>
TRUE,Twee Nederlandse wintersporters,Hebben een jongetje van 8 in de sneeuw laten liggen nadat hij uit een skilift viel,In een wintersportgebied in Oostenrijk,Ze gingen ervan uit hij al door anderen werd geholpen,http://www.nos.nl/data/image/2015/02/06/129954/864x486.jpg,6-2-2015,Nederlanders laten gewond kind achter in de sneeuw,"<p>Twee Nederlandse wintersporters zijn door de Oostenrijkse politie verhoord, omdat ze na een ongeluk een gewond kind in de sneeuw hebben achterlaten.</p><p>Het 8-jarige jongetje uit Wenen was uit een skilift gevallen waar het met de beide Nederlanders in zat. Een van de Nederlanders had de veiligheidsbeugel van de stoeltjeslift al voor aankomst omhoog gedaan.</p><p>Het kind viel daardoor vijf meter naar beneden en belandde in de sneeuw. Hij brak een arm en liep meerdere schaafwonden op, schrijven Oostenrijkse media. De Nederlanders gingen verder met skiën, maar werden gisteren herkend door skiliftpersoneel. Het zijn twee mannen van 50 en 62 jaar.</p><h2>Geholpen</h2><p>De twee gingen ervan uit dat het kind al door anderen werd geholpen, verklaarden ze tegen de politie. Volgens hen waren enkele omstanders het jongetje al te hulp geschoten. Ook zeggen ze dat ze het incident bij een lokale medewerker hebben gemeld. De politie onderzoekt of dat klopt.</p><p>Het is nog niet duidelijk wie van de twee mannen de beugel omhoog heeft gedaan.</p>"
TRUE,De leider van al-Qaida die de aanslag op Charlie Hebdo prees,Is gedood,In Jemen,Door een Amerikaanse drone-aanval,http://nos.nl/data/image/2015/02/05/129715/1200x675.jpg,5-2-2015,Leider al-Qaida die aanslag Charlie Hebdo prees gedood,"<p>Al-Qaida zegt dat in Jemen een belangrijke leider van de organisatie is gedood. Het zou gaan om Harith al-Nadhari. Hij juichte in een audioboodschap de terreuraanslag op het satirische tijdschrift Charlie Hebdo toe. Ook dreigde hij met nog meer aanslagen in Frankrijk.</p><p>Volgens de terreurorganisatie is Nadhari tegelijk met drie andere militanten gedood bij een Amerikaanse drone-aanval. Ze zouden op 31 januari zijn beschoten toen ze in een auto zaten.</p><h2>""Gestuurd door al-Qaida""</h2><p>Bij de aanslagen op Charlie Hebdo en de koosjere supermarkt in Parijs werden 17 mensen gedood. Een van de twee terroristen die de aanslag op het tijdschrift pleegden, zei dat hij was gestuurd door de Jemenitische afdeling van al-Qaida.</p><p>Een paar dagen later werd de verantwoordelijkheid voor de aanslag opgeëistdoor al-Qaida in Jemen.</p>"
TRUE,Bram Moszkowicz,Dreigt persoonlijk failliet te gaan,In Amsterdam,Hij is verschillende mensen geld verschuldigd,http://www.nos.nl/data/image/2014/12/06/34095/864x486.jpg,6-2-2015,Faillissement Bram Moszkowicz dreigt,"<p>Voormalig advocaat Bram Moszkowicz dreigt persoonlijk failliet te gaan. Advocaat Maarten Blok heeft namens een cliënt het persoonlijk faillissement aangevraagd van Moszkowicz. Hij wilde niet ingaan op de vraag wie zijn cliënt is en om hoeveel geld het gaat.</p><p>Een ex-cliënt van Moszkowicz steunt de eis, zegt zijn advocaat. Het gaat om Donald G., die 35.000 euro aan Moszkowicz zou hebben uitgeleend en niet teruggekregen. Ook de Belastingdienst krijgt nog geld van Moszkowicz. Die schuld bedraagt ongeveer drie ton.</p><p>De zaak wordt dinsdag behandeld bij de rechtbank in Amsterdam. De zitting is niet openbaar.</p><h2>Bankroet</h2><p>Bij een persoonlijk faillissement verliest degene die bankroet is verklaard zeggenschap over zijn geld en bezittingen. Een curator krijgt het beheer. Die verkoopt de bezittingen en verdeelt de opbrengst onder de schuldeisers. Ook alle inkomsten vallen onder het faillissement. De rechter-commissaris bepaalt hoeveel geld iemand maandelijks krijgt.</p><p>Moszkowicz is in april vorig jaar definitief uit het ambt van advocaat gezet.</p>"
TRUE,Een kat,Heeft minder stress,In een kartonnen doos,Dat is niet onderzocht,http://nos.nl/data/image/2015/02/05/129823/1200x675.jpg,5-2-2015,Kat in doos heeft minder stress,"<p>Een kartonnen doos kan het stressniveau van een kat flink verlagen. Dat zeggen twee onderzoekers van de faculteit diergeneeskunde van de Universiteit Utrecht.</p><p>Samen met een asiel onderzochten ze het gedrag van 19 katten die twee weken in quarantaine moesten. Bij tien katten plaatsten ze een relatief grote doos in de kooi, bij de andere negen niet. Hun gedrag werd de hele periode beoordeeld met de Kessler and Turner kattenstresstest (CSS).</p><h2>Sneller herstel</h2><p>Volgens de onderzoekers is algemeen bekend dat katten dol zijn op dozen, maar was niet eerder onderzocht hoe groot het effect is van dozen bij katten in quarantaine.</p><p>Volgens de onderzoekers kunnen katten in een asiel kampen met ernstige stress. Daardoor zijn ze mogelijk ook vatbaarder voor infecties. De katten die een doos in hun kooi hadden, waren minstens drie dagen eerder stressvrij dan de katten zonder kartonnen doos.</p><p>Bij de katten zonder kartonnen doos waren grote verschillen in stressniveau.</p><p>Na 14 dagen was de stress bij alle katten tot ongeveer hetzelfde niveau gedaald, maar de katten die in een schuildoos konden, hadden al na een paar dagen veel minder stress.</p>"
TRUE,Een auto,Is weggezakt in een sinkhole,In het Brabantse dorp Sint-Oedenrode,Onder het wegdek was een waterleiding gesprongen,http://www.nos.nl/data/image/2015/02/05/129690/xxl.jpg,5-2-2015,Auto zakt weg in Brabantse straat,"<p>In het Noord-Brabantse dorp Sint-Oedenrode is een auto weggezakt in de straat. Onder het wegdek was een waterleiding gesprongen, waardoor de grond was weggezakt en een gat was ontstaan. Een automobiliste had dat niet door en reed het gat in.</p><p>De vrouw kon net op tijd uit de auto klimmen, voor de auto verder wegzakte. Ze raakte niet gewond bij het ongeluk, maar de auto is fors beschadigd.</p><h2>Geen water</h2><p>Door de gesprongen leiding zitten vijftig huishoudens zonder water. Waarschijnlijk zijn de problemen vanavond opgelost. Tot die tijd kunnen de bewoners terecht bij een tijdelijk watertappunt, dat een straat verderop is aangelegd.</p><p>De straat stond enige tijd blank, maar het waterleidingbedrijf heeft het water inmiddels weggepompt.</p>"
TRUE,Het leger van Jordanië,Heeft tientallen doelen van IS gebombardeerd,In Syrië,Uit wraak voor het levend verbranden van een gevangen Jordaanse militair,http://nos.nl/data/image/2015/02/05/129836/1200x675.jpg,5-2-2015,Jordanië bombardeert doelen van IS,"<p>Het leger van Jordanië zegt dat het met tientallen gevechtsvliegtuigen doelen heeft gebombardeerd van Islamitische Staat. Het is de eerste reeks aanvallen uit wraak voor het levend verbranden van een gevangen Jordaanse militair.</p><p>Onder meer wapenopslagplaatsen en trainingskampen van IS zijn bestookt. ""Dit is nog maar het begin"", staat in een verklaring van het leger.</p><h2>Vijanden</h2><p>Op de Jordaanse tv zijn beelden te zien van de aanvallen en van Jordaanse militairen die boodschappen schrijven op raketten. ""Voor jullie, vijanden van de islam"", luidt een van de boodschappen.</p><p>Het leger heeft niet gezegd of het doelen in Irak of Syrië heeft aangevallen. IS heeft ongeveer eenderde van beide landen in handen.</p><h2>Coalitie</h2><p>Jordanië doet sinds september vorig jaar mee aan de coalitie tegen IS, die wordt geleid door de Verenigde Staten. Tot nu toe zou Jordanië alleen doelen in Syrië hebben bestookt, niet in Irak.</p><p>De Jordaanse koning Abdullah bracht vandaag een bezoek aan de familie van de vermoorde piloot in het zuiden van Jordanië.</p>"
FALSE,Vrouwen,Hebben een grotere kans om te sterven door longkanker dan borstkanker,In ontwikkelde landen,Dat blijkt uit cijfers van het Internationaal Agentschap voor Kankeronderzoek. ,http://www.nos.nl/data/image/2015/02/05/129699/864x486.jpg,5-2-2015,Longkanker dodelijker dan borstkanker,"<p>Longkanker heeft borstkanker ingehaald als dodelijkste vorm van kanker bij vrouwen in ontwikkelde landen. Dat blijkt uit cijfers van het Internationaal Agentschap voor Kankeronderzoek. Oncoloog Gabe Sonke, die werkt bij het ziekenhuis Antoni van Leeuwenhoek en lid is van de Vereniging voor Oncologie, herkent die trend in de praktijk.</p><p>""In Nederland zien we al een tijdje dat longkanker dodelijker is dan borstkanker. Uit cijfers van de Nederlandse Kankerregistratie blijkt dat al in 2005 longkanker borstkanker heeft ingehaald.""</p><h2>Steeds meer roken</h2><p>Volgens Sonke zijn er twee belangrijke oorzaken aan te wijzen. ""Vrouwen zijn vele jaren geleden steeds meer gaan roken. Dat effect zie je nu terug bij het ontstaan van longkanker en dus ook in de sterftecijfers. Verder is longkanker nog steeds een vrij slecht te behandelen vorm van kanker waar veel mensen aan overlijden. Tegelijkertijd zie je dat de behandeling en de screening van borstkanker steeds effectiever zijn geworden. Daardoor sterven er steeds minder vrouwen aan borstkanker, ook al komt ook borstkanker steeds meer voor.""</p><p>Dat borstkanker steeds beter behandelbaar is, komt doordat er al lange tijd geleden allerlei therapieën zijn ontwikkeld, zoals immunotherapie, chemotherapie en hormoontherapie. ""Die stappen zijn bij longkanker pas later gezet. Er komt wel een aantal veelbelovende behandelingen voor longkanker aan, die hopelijk veel effect gaan hebben.""</p><p>Sonke vindt dat er ook meer aandacht moet zijn voor het voorkomen van longkanker. ""We moeten echt inzetten op het verminderen van roken. Voorkomen is nog altijd beter dan genezen.""</p>"
FALSE,129 fabrieksarbeiders,Zijn gered uit een Zuid-Koreaanse textielfabriek,In Mexico,Ze zouden seksueel misbruikt zijn in de fabriek,http://www.nos.nl/data/image/2015/02/06/129966/xxl.jpg,6-2-2015,Mexicanen bevrijd uit Zuid-Koreaanse fabriek,"<p>In Mexico zijn 129 fabrieksarbeiders gered uit een Zuid-Koreaanse textielfabriek. De medewerkers zouden seksueel zijn misbruikt in de fabriek. De vier Zuid-Koreaanse eigenaren zijn opgepakt.</p><p>Na een anonieme tip besloot de politie om de fabriek te doorzoeken. De werknemers, voornamelijk vrouwen, zeggen het slachtoffer te zijn van fysiek en seksueel geweld, bedreigingen, psychologische druk en extreem lange werkdagen.</p><p>Volgens de politie werkten er ook zes minderjarigen in de fabriek. De politie vermoedt dat de eigenaren behoren tot een groep mensenhandelaren. De Zuid-Koreanen konden niet bewijzen dat zij legaal in Mexico verbleven.</p>"
FALSE,Minister Kamp van Economische Zaken,Zegt dat het verbod op boringen naar schaliegas voorbarig is,In Noord-Brabant,Het loopt vooruit op de uitkomsten van een onderzoek.,http://www.nos.nl/data/image/2015/02/05/129868/1200x675.jpg,5-2-2015,Kamp: Brabants schaliegasverbod voorbarig,"<p>Minister Kamp van Economische Zaken zegt dat het verbod op boringen naar schaliegas, waartoe de provincie Noord-Brabant morgen wil besluiten, voorbarig is. In een brief aan Provinciale Staten schrijft de minister dat het geplande verbod ""vooruit loopt op de uitkomsten van onderzoek"".</p><p>De ministeries van Economische Zaken en Infrastructuur & Milieu doen onderzoek naar de risico's van schaliegasboringen. Centraal staat daarbij de mogelijke vervuiling van grondwater door chemicaliën. Volgens Kamp gaat Noord-Brabant er ten onrechte al van uit dat die gevolgen er zijn.</p><p>Brabant is een van de beoogde locaties voor proefboringen naar schaliegas. De provincie verzet zich daartegen en wil de milieuverordening aanpassen om de boringen te verbieden.</p><p>Kamp schrijft verder dat hij vragen heeft bij de zorgvuldigheid van het voorgenomen verbod. Volgens hem is de procedure die de provincie volgt ongebruikelijk.</p>"
FALSE,Nederland en Vlaanderen,Hebben een verdrag getekend voor de bouw van een nieuwe zeesluis,In Terneuzen,Binnenschepen zullen daardoor sneller kunnen doorvaren naar België en Frankrijk.,http://www.nos.nl/data/image/2015/02/05/129862/864x486.jpg,5-2-2015,Terneuzen krijgt een nieuwe zeesluis,"<p>Nederland en Vlaanderen hebben in Terneuzen een verdrag getekend voor de bouw van een nieuwe zeesluis in de Zeeuwse stad.</p><p>De sluis moet de havens van Terneuzen en Gent beter met elkaar verbinden. Binnenschepen zullen sneller kunnen doorvaren naar België en Frankrijk.</p><h2>Concurrentiepositie</h2><p>Minister Schultz van Haegen van Infrastructuur was naar Zeeland gekomen om met haar Vlaamse ambtgenoot Weyts de documenten te ondertekenen die de aanleg mogelijk maken. ""Hiermee verstevigen we de concurrentiepositie in Noordwest-Europa van zowel de binnenvaart, de zeevaart, als de havens. Ik ben verheugd met dit bereikte akkoord"", zei ze.</p><p>Ook Weyts is tevreden. ""Deze sluis is van belang voor zowel Vlaanderen als Nederland. Deze levert een verbetering van de maritieme toegang van de haven van Gent en Terneuzen en geeft een reductie van de wachttijden voor de binnenvaart.""</p><p>De aanleg van de sluis gaat 920 miljoen euro kosten. Nederland betaalt daarvan 155 miljoen, Vlaanderen de rest. Als alles volgens plan verloopt, zullen de eerste schepen in 2021 door de nieuwe sluis varen.</p>"
FALSE,De Duitse bondskanselier Merkel en de Franse president Hollande ,Praten met de Russische president Poetin,In Moskou,Om de oorlog in het oosten van Oekraïne te beëindigen,http://www.nos.nl/data/image/2015/02/06/129898/1200x675.jpg,6-2-2015,Merkel en Hollande op vredesmissie in Moskou,"<p>De Duitse bondskanselier Merkel en de Franse president Hollande praten vandaag in Moskou met president Poetin. Ze komen met voorstellen om de oorlog in het oosten van Oekraïne te beëindigen.</p><p>Merkel en Hollande hebben gisteren in Kiev gesproken met de Oekraïense president Porosjenko. Wat dat gesprek heeft opgeleverd, is niet bekendgemaakt.</p><p>De Russische regering heeft gezegd dat ze het initiatief van Merkel en Hollande verwelkomt en dat Moskou openstaat voor ""een constructieve discussie"". Maar volgens correspondent David-Jan Godfroid kan het vandaag moeilijk worden. ""Poetin heeft wel vaker iets gezegd en hij is een harde onderhandelaar.""</p><h2>Russisch voorstel</h2><p>President Poetin had Merkel en Hollande voor hun vertrek naar Oekraïne een voorstel gestuurd om met Porosjenko te bespreken. Omdat Merkel en Hollande na afloop van het overleg in Kiev niets wilden zeggen, is het niet duidelijk wat Poetin heeft voorgesteld en hoe Porosjenko op de voorstellen heeft gereageerd.</p><p>De gevechten in Oost-Oekraïne tussen separatisten en het regeringsleger zijn de afgelopen weken opgelaaid. Rusland wordt ervan beschuldigd dat het wapens levert aan de separatisten. Moskou spreekt dat tegen.</p><h2>VS</h2><p>De Amerikaanse minister van Buitenlandse Zaken, Kerry, heeft gisteren nog eens hard uitgehaald naar Rusland. ""Laat er geen twijfel over bestaan wie de mogelijkheden voor vrede hier blokkeert"", zei Kerry in Kiev na een gesprek met president Porosjenko.</p><p>Later voegde hij eraan toe dat president Obama alle opties openhoudt om het conflict in Oost-Oekraïne te beëindigen. Militaire hulp aan Kiev is er een van, zei Kerry.</p><p>Bondskanselier Merkel en president Hollande worden in de loop van de middag in Moskou verwacht.</p>"
FALSE,Topvrouw Amy Pascal van filmstudio Sony Pictures,Stapt op,In de VS,Ze zegt zelf dat het niets heeft te maken met de grote hack bij het bedrijf.,http://www.nos.nl/data/image/2015/02/05/129784/864x486.jpg,5-2-2015,Sony-topvrouw stapt op na hack,"<p>Topvrouw Amy Pascal van filmstudio Sony Pictures stapt op. Het vertrek komt nog geen drie maanden nadat het bedrijf werd getroffen door een grote computerinbraak.</p><p>Hackers kregen in november toegang tot het computernetwerk van Sony. Zij maakten toen onder meer wachtwoorden, filmscripts en contracten met acteurs buit.</p><p>Pascal en Sony zeggen zelf dat het vertrek niets heeft te maken met de ophef die ontstond na de hack. De carrièrestap zat er volgens hen al een tijdje aan te komen.</p><h2>Excuses</h2><p>Maar Pascal lag al een tijdje onder vuur. Na de inbraak verschenen er e-mails van haar op internet, waarin zij kritiek uitte op grote sterren. Zo noemde ze Angelina Jolie ""een verwend nest met minimaal talent"". Ook maakte Pascal in een aantal e-mails racistische opmerkingen over president Obama.</p><p>Pascal moest diep door het stof en bood in het openbaar haar excuses aan.</p><p>Ze kreeg ook veel kritiek doordat zij de productie van de film The Interview had goedgekeurd. Die film was mogelijk de aanleiding voor de computerinbraak.</p><h2>Nieuw bedrijf</h2><p>Pascal is een van de invloedrijkste vrouwen in Hollywood. Ze is verantwoordelijk voor films als The Social Network, die drie Oscars won, en Golden Globe-winnaar American Hustle.</p><p>Ze start in mei een nieuw productiebedrijf. Dat gaat zich richten op films, televisie en theater. In de eerste paar jaar zal Sony het bedrijf steunen.</p>"
FALSE,Minister Opstelten van Veiligheid en Justitie ,Houdt de bouw van een moskee in de gaten,In Gouda,"De financiering is een punt van zorg, omdat die (deels) uit het buitenland komt",http://www.nos.nl/data/image/2015/02/05/129661/864x486.jpg,6-2-2015,Opstelten houdt bouw Goudse moskee in de gaten,"<p>Minister Opstelten van Veiligheid en Justitie blijft de bouw van de omstreden moskee in Gouda in de gaten houden. Vooral de financiering van de moskee noemt hij ""een enorm punt van zorg"".</p><p>""Ik zeg niet; dat zit wel snor"", zegt de minister. ""Ik vind wel dat we het voortdurend in de gaten moeten houden. Het laatste woord is er nog niet over gesproken.""</p><p>Een groot deel van de Tweede Kamer wil dat de bouw van de moskee voorlopig niet doorgaat. De Kamer wil meer inzicht in een onderzoek dat het ministerie van Veiligheid en Justitie heeft laten doen naar financiering vanuit het buitenland van moskeeën in Nederland.</p><h2>Interventie</h2><p>Volgens Opstelten is er nu geen aanleiding om ""een interventie te plegen"", zo benadrukt hij. De politie en het Openbaar Ministerie hebben onderzoek gedaan naar de partijen die betrokken zijn bij de bouw van de moskee, op het terrein van de leegstaande Prins Willem-*Alexanderkazerne* in Gouda-Noord. ""Als er strafrechtelijke bewegingen zijn die niet kloppen, zullen we dat laten weten"".</p><p>Volgens minister Asscher van Integratie wordt de moskee onder meer gefinancierd vanuit het buitenland. ""Dat is ingewikkeld omdat het landen zijn waar je niet heel vrolijk van wordt,"" aldus de minister. Dan wordt er gekeken of de wet is overtreden of dat mensen onder druk zijn gezet door de geldschieters. ""Zolang dat niet het geval is, is het wel toegestaan"", zegt hij.</p><h2>Hoge muur</h2><p>Op het terrein komt ook een kinderdagverblijf en er zijn plannen om een hoge muur te bouwen tussen de moskee en deze kinderopvang. Volgens Asscher is het onjuist dat de moskee hierom gevraagd heeft om te voorkomen dat mannen die ter gebed gaan worden afgeleid door werkende vrouwen. ""Het verzoek komt van het kinderdagverblijf om te voorkomen dat de kinderen weglopen. Dat is een prima reden.""</p><p>De gemeenteraad van Gouda moet nog instemmen met het voorstel van de gemeente.</p>"
FALSE,Inwoners van de stad,Mogen voor het eerst in tien jaar weer 's nachts de straat op,In de Iraakse hoofdstad Bagdad,"De avondklok, die om veiligheidsredenen gold, is opgeheven",http://www.nos.nl/data/image/2015/02/05/129677/864x486.jpg,5-2-2015,Avondklok Bagdad na tien jaar opgeheven,"<p>Vanaf zaterdag kunnen mensen in Bagdad voor het eerst in tien jaar 's nachts weer de straat op. Sinds de invasie van de VS in Irak in 2004, gold er na middernacht een avondklok, omdat het 's nachts op straat te gevaarlijk was.</p><p>Het nachtelijk uitgaansverbod was de afgelopen tijd al versoepeld en gold nog slechts voor een duur van twee uur. Vanaf zaterdag zijn er helemaal geen beperkingen meer.</p><p>Ook worden enkele wegen weer opengesteld en barricades afgebroken.</p><p>Toch zijn aanslagen nog aan de orde van de dag in Bagdad. Dinsdag vielen er negen doden bij aanslagen in het centrum van de stad, maar premier Abadi vindt dat de stad nu veilig genoeg is om de avondklok af te schaffen.</p>"
FALSE,Apple-gebruikers,Kunnen emoticons met verschillende huidskleuren versturen,In de nieuwe versie van het besturingssysteem,Apple die functie toe gaat voegen,http://www.nos.nl/data/image/2015/02/07/130218/864x486.jpg,7-2-2015,Apple voegt multiculti emoticons toe,"<p>Een emoticon versturen maar je bent niet geel? Daar kan je misschien binnenkort al iets aan doen. Apple komt met een update van z'n besturingssysteem, OS X 10.10.3, en de kans is groot dat daar nieuwe emoticons in zitten, 'diversiteitsemoticons'. Dat meldt MacRumors, dat de details van de update heeft doorgenomen.</p><p>Emoticons met verschillende huidskleuren dus. Die werden een tijdje geleden voorgesteld door Unicode, de Unicode Standard. Hun Unicode Standard 8.0 bevat emoticons met verschillende huidskleuren.</p><p>Volgens MacRumors zou het er zo uit moeten zien, uit het mannetje met een vinkje moet een menu rollen met verschillende opties.</p><p>Er komt dus een skin tone modifier, waarmee je elke emoticon van een kleurtje kan voorzien.</p><p>Vorig jaar liet Apple al weten dat ze de diversiteit in emoticons steunen, nu zijn ze de eerste die de nieuwe emoticons gaan gebruiken.</p>"
FALSE,Erotiekwinkel Christine le Duc,Moet een boete betalen voor het weggeven van gratis handboeien,In Nederland,Ze zaten bij een boek en dat mag wettelijk niet,http://www.nos.nl/data/image/2015/02/04/129271/864x486.jpg,4-2-2015,Boete Christine le Duc voor gratis handboeien,"<p>Gratis een paar handboeien bij aankoop van de erotische boeken van Vijftig tinten - een actie waarmee keten Christine le Duc klanten probeerde te verleiden. Maar dat mag niet, oordeelt het Commissariaat voor de Media. De erotiekketen krijgt een boete van 15.000 euro.</p><p>Christine le Duc verkocht de erotische thrillers (Vijftig Tinten Grijs, Vijftig Tinten Donkerder en Vijftig Tinten Vrij) in combinatie met een paar handboeien voor een prijs van 39,99 euro.</p><p>De boeken hebben een vastgestelde serieprijs van 39,90 euro, daar moeten boekverkopers zich aan houden vanwege de vaste boekenprijs. Het Commissariaat houdt daar toezicht op. De handboeien waren bij deze prijs dus nagenoeg gratis, terwijl ze een winkelwaarde van bijna 10 euro hebben. Daarmee verstrekt Christine le Duc bij verkoop een 'geldelijk' voordeel.</p><h2>Boeken niet onze specialiteit</h2><p>Christine le Duc noemt de hoogte van de boete aan de hoge kant voor een ""onschuldige"" actie als dit. ""We geven onze klanten graag cadeautjes en zijn ons er nooit van bewust geweest daarmee de wet te overtreden. Boeken zijn nu eenmaal niet onze specialiteit,"" zegt Marc Koster van moederbedrijf Beathe Use.</p>"
FALSE,Omwonenden,Kunnen duizende euro's krijgen van de gemeente,Bij station Utrecht Centraal,Ter compensatie van de langedurige overlast door bouwwerkzaamheden,http://www.nos.nl/data/image/2015/02/05/129842/864x486.jpg,5-2-2015,Compensatie voor bouwherrie rond Utrecht CS,"<p>Omwonenden van Utrecht Centraal die veel last hebben van de bouwwerkzaamheden daar komen in aanmerking voor compensatie. De gemeente heeft samen met de provincie, de NS, ProRail en de betrokken bouwbedrijven een fonds opgericht.</p><p>In het stationsgebied wordt al jaren gewerkt. Niet alleen het station zelf wordt onder handen genomen, maar er wordt ook dag en nacht gewerkt aan fietsenstallingen, het Stadskantoor, een megabioscoop en een tramlijn.</p><p>Het nu opgerichte Bouwhinderfonds is bedoeld voor bewoners die ""een uitzonderlijke en langdurige opeenstapeling van bouwhinder ervaren in de periode 2010-2020"", meldt de gemeente Utrecht. De betrokken partijen hebben er samen 1,8 miljoen euro voor gereserveerd. Bouwers van nieuwe projecten zullen ook een financiële bijdrage leveren.</p><h2>120 euro</h2><p>Alleen mensen die langer dan drie jaar overlast ervaren, komen in aanmerking voor compensatie. Die bedraagt per woning 120 euro per maand. In uitzonderlijke gevallen mogen mensen uitwijken naar een hotel. Vanaf april kunnen ze een aanvraag indienen, ook met terugwerkende kracht.</p>"
FALSE,Tweets,Worden doorzoekbaar,Op Google,Omdat beide bedrijven een deal hebben gesloten,http://www.nos.nl/data/image/2015/02/05/129750/1200x675.jpg,5-2-2015,Google gaat tweets doorzoekbaar maken,"<p>Google gaat Twitter-berichten prominenter opnemen in zijn zoekmachine. De twee bedrijven hebben daar een overeenkomst over gesloten, meldt Bloomberg.</p><p>De zoekmachine van Google laat nu ook al wel tweets zien, maar vaak zijn die al wat ouder. Dat komt doordat Google geen directe toegang heeft tot de miljoenen Twitter-berichtjes die elke dag worden verstuurd. Door de nieuwe overeenkomst krijgt Google wel directe toegang.</p><h2>Gunstig</h2><p>De nieuwe overeenkomst kan gunstig zijn voor zowel Twitter als Google. Twitter kan via Google's zoekmachine op meer bezoekers rekenen van mensen die Twitter normaal gesproken niet gebruiken, terwijl Google meer relevante inhoud kan tonen, aangezien tweets vaak over de actualiteit gaan.</p><p>De concurrerende zoekmachines Bing en Yahoo hadden al langer een zoekovereenkomst met Twitter. Google had dat ook van 2009 tot 2011, maar naar verluidt wilde de directie van Twitter de overeenkomst destijds niet verlengen. Het bedrijf wilde op die manier meer controle over de content houden.</p>"
FALSE,De politie,Heeft 20 vaten chemicaliën gevonden,In een bos ten zuiden van Tilburg,Vermoedelijk zijn ze gebruikt wordt voor de productie van synthetische drugs,http://www.nos.nl/data/image/2015/02/05/129830/864x486.jpg,5-2-2015,Vaten met chemicaliën gevonden in bos bij Tilburg,"<p>In een bos ten zuiden van Tilburg zijn 20 vaten met chemicaliën gevonden. Vermoedelijk zit er een stof in die gebruikt wordt voor de productie van synthetische drugs.</p><p>Volgens de politie hebben de vaten niet gelekt. Ze zijn door een gespecialiseerd bedrijf weggehaald.</p><p>Omroep Brabant zegt dat de stof apaan in de vaten zit, maar de politie kan dat nog niet bevestigen. De inhoud moet nog worden onderzocht. Apaan is een grondstof voor onder meer xtc.</p><p>Vlakbij de vindplaats ligt een vijver. De politie bekijkt nog of daar meer vaten liggen. De politie acht die kans klein, maar wil toch het zekere voor het onzekere nemen.</p>"
FALSE,Zeventien mensen,Zijn omgekomen,In een winkelcentrum in het zuiden van China,Er was brand uitgebroken,http://www.nos.nl/data/image/2015/02/06/129999/864x486.jpg,6-2-2015,Zeventien doden bij brand in Chinees winkelcentrum,"<p>Bij een brand in een Zuid-Chinees winkelcentrum zijn ten minste zeventien mensen om het leven gekomen. Negen anderen raakten gewond, onder wie een brandweerman.</p><p>De brand brak uit op de vierde verdieping van een klein warenhuis in de zuidelijke provincie Guangdong. Meer dan tweehonderd brandweermannen hadden zes uur nodig om het vuur onder controle te krijgen. Op beelden is te zien hoe reddingswerkers een kraan gebruiken om de muur van het winkelcentrum in te slaan, en zo bij de vlammen te komen.</p><h2>Bioscoopzaal</h2><p>De lokale autoriteiten onderzoeken de oorzaak van de brand. Volgens de staatszender CCTV ontstond het vuur in een bioscoopzaal waarin licht ontvlambare en zelfs giftige decoratie aanwezig was. Negen mensen zijn inmiddels aangehouden.</p><p>In China, de op een na grootste economie ter wereld, gebeuren wel vaker rampen op de werkvloer. Het land staat bekend om zijn slechte werkomstandigheden. In juni 2013 vielen in de noordoostelijke provincie Jilin honderdtwintig doden bij een brand in een slachthuis voor pluimvee.</p>"